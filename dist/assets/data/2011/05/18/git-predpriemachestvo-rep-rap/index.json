{"hash":"431d1187f237bae63d75b35204704e585def61a3","data":{"wordPressPost":{"title":"Git, предприемачество, RepRap и разни други работи","content":"<p>Напоследък в Лаба кипи трескав труд и се затъркалват все по-интересни и интересни инициативи. Някои от тях вече дори се отделят от досегашния строго-софтуерен характер и минават в графата &#8222;хардуеристски извращения&#8220;. По-долу само ги споменавам, колкото да ви засърби да се хвърлите и вие в голямата лудница.<!--more--></p>\n<h2>Проекти</h2>\n<p><strong><a href=\"https://initlab.org/projects/reprapbg/\">РепРап</a> </strong>&#8211; идеята на Тони Стоев да се имплементира популярната машина за възпроизвеждане на пластмасови триизмерни обекти от подаден модел от компютъра приближава края си. Машинарията вече е сглобена, като комплекта чарколяци бе поръчан и сглобен от Александър Петрунов, а на по-късен етап заедно с още доста други юнаци започнаха и тестовете и експериментите с крайна цел да излезнат истински фигурки от принтера. Васил Колев се включи малко по-късно в проекта и допринесе силно за завършването му. Финалните &#8222;щрихове&#8220; на настройките ще се случат следващите дни и/или до края на следващата седмица.  <strong><a href=\"http://vasil.ludost.net/blog/?p=2860\">RFID research</a></strong> &#8211; инициативата за проучването на възможностите на rfid четеца и нещата, които могат да се правят с него, бе подета от Васил Колев, който в последствие привлече разни ентусиасти също да се занимават с ръчкането. На този етап крайната цел е да се изготви една лекция-презентация на темата и да се даде повечко светлина на &#8222;широката публика&#8220; или по-скоро заинтересуваните маниаци кое как се случва и по какъв начин човек би могъл да започне да се занимава с такива джаджи.</p>\n<h2>Семинари и лекции</h2>\n<p><strong><a href=\"http://idev.map-consult.eu/\" target=\"_blank\">Иновация – От идея до реализация</a></strong> &#8211; семинарът, организиран от Мартин Русков и Владимир Канчев ще се фокусира върху това как да разпознаем и да развие новаторските си идеи и да ги задвижим в посока успех. Цялото нещо ще се случи на 28 и 29 май, като от него ще последват доста други неща, най-малкото от които ще е продължението след лятото, когато участниците ще си сверят часовниците и ще се види кой колко сериозен е относно изпълнението на идеята си.  <strong><a href=\"https://initlab.org/events/practicing-git-part-1/\" target=\"_blank\">Въведение в GIT</a></strong> &#8211; Петьо Иванов, един от доста редовните обитатели на Лаба, реши да направи една лекция-презентация (че и практическа занимавка) за работа с GIT, на този етап прилагайки удобствата му като локална source control система, а на по-късен етап ще продължи и с още една лекция, в която ще се обсъдят пълните възможности на системата за работа в екип върху код.</p>\n<h2>Курсове</h2>\n<p>Няколко курса от &#8222;уеб програмата&#8220; ни вече текат, а скоро ще започнат и някои нови. Всяка вечер от седмицата, освен петък, се случва някаква лекция на някакъв курс, като тенденцията е дългосрочно да продължаваме все в същия дух.  <strong>Графична обработка с инструменти с отворен код &#8211; </strong>планираме курс, който вероятно ще започне от следващия месец, който ще помогне на дизайнерски-ориентираните да вършат част от работата си, ако не всичката, с помощта на безплатни инструменти, които са с отворен код и се развиват с помощта на отворени общности. Дебнете сайта ни за подробности!  <a href=\"https://initlab.org/news/kurs-samoobuchenie-elektronika/\" target=\"_blank\"><strong>Самообучителен курс по електроника</strong></a> &#8211; предстои организационната среща на курса по електроника, който Мартин Райков и Радослав Борисов възнамеряват да инициират, без обаче да представляват водещи фигури в него. След неуспеха на първия експеримент с <a href=\"https://initlab.org/news/grupovo-samoobuchenie/\" target=\"_blank\">концепцията за групово самообучение</a>, това е вторият опит да направим успешно обучение сред група от хора, никой от които не е специалист в сферата.</p>\n","featuredMedia":null,"categories":[{"id":"10","title":"Новини","path":"/category/news/"}],"tags":[]}},"context":{}}