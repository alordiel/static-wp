{"hash":"431d1187f237bae63d75b35204704e585def61a3","data":{"wordPressPost":{"title":"Електроника, отворени данни и разни други хакове","content":"<p>Напоследък все по-голяма лудница започва да се завихря около Лаба. След миналите вече събития от последните седмици се заредиха нови, без въобще да сме ги търсили. Което е и най-готиното &#8211; вече сами си никнат като гъби! Какви са новостите, които евентуално ви интересуват?<!--more-->  <strong><a href=\"https://initlab.org/events/open-government-data-workshop/\" target=\"_blank\">Отворени данни за управлението</a> &#8211;</strong> инициативата дойде от Богомил Шопов и е свързана с гостуването на разни хора от Open Knowledge Foundation в България във връзка с OpenCamp-a в София. Работната среща ще се проведе на 4-ти юни, събота, от 11 часа и ще продължи до 17, макар че официалната част е около 3 часа. Регистрацията е задължителна, макар и безплатна ето <a href=\"http://ogd-bg.eventbrite.com/\">тук</a>.  <strong><a href=\"https://initlab.org/projects/rabotilnica-elektronika/\" target=\"_blank\">Работилница Електроника</a> &#8211;</strong> проектът не е един, не са и два, а са много, и са идеите на Радослав Борисов, подкрепен от Мартин Райков, и от този четвъртък ще започнат да се имплементират в Лаба (в Сървърното). Първата среща ще е от 19:00 на 2-ри юни.  <strong>Проектна работа с GIT в екип &#8211; </strong>след като Петьо Иванов изнесе първата лекция за ползване на GIT за локалните нужди на средностатистическия цъкач /<em>плащат ми на брой символи, та пиша глупости</em>/, дойде ред и на втората, която ще акцентира на това как и какво се прави с GIT, когато работим в екип по общ проект. Това ще се случи този петък (03-ти юни) отново от 18:00 до 20:00  <strong>Дистанционно отваряне на входната врата на Лаба &#8211; </strong>това е много стара идея, която едва преди около месец най-после намери имплементацията си с помощта на Васил Колев и Стефан Кънев. Вече няма да се налага да звъните на някого, за да ви отваря чрез домофона, а е достатъчно да наберете <strong>02/4624 356</strong> и без да ви таксува (щото ви затваря) активира отключването на вратата за няколко секунди.  <strong><a href=\"https://initlab.org/projects/da-se-vidim-v-laba/\" target=\"_blank\">Разпознаване на присъстващите в Лаба</a></strong> &#8211; отново проект на Васил Колев, идеята е да се четат всички MAC адреси от рутера на Лаба и да се отбелязва по приличен начин някъде из сайта ни кой в момента е в Лаба. Или поне си е оставил включена машина там. Проектът е почти готов, като на този етап събираме MAC-овете на хората, които се мотаят наоколо. Ще се радвам, ако  и ти се <a href=\"https://initlab.org/projects/da-se-vidim-v-laba/\" target=\"_blank\">регистрираш тук</a>!</p>\n","featuredMedia":null,"categories":[{"id":"10","title":"Новини","path":"/category/news/"}],"tags":[]}},"context":{}}