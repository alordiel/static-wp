{"hash":"431d1187f237bae63d75b35204704e585def61a3","data":{"wordPressPost":{"title":"idea Camp или защо е хубаво да се споделя","content":"<p>От доста дълго време си говорим с разни хора за разни идеи и  реализациите им. Това се случва не само в уаба, и не само с ИТ хора, макар че като такива и идеите са ни предимно &#8222;цифровизирани&#8220; такива. Понеже твърде често на хакатоните се отплесваме в дълги дискусии, отново по нечии идеи, стигнахме до крайното заключение, че ни трябва друг повод, за да се събираме и да ги обсъждаме, без да спъваме устрема си да пишем в същото време.</p>\n<p><strong>Кога:</strong> 19.03.2010 &#8211; 20:00;</p>\n<p><strong>Къде:</strong> init Lab (бул. Джеймс Баучър 5, ФМИ, зала 100);</p>\n<p><strong>Кой-кого: </strong>един срещу всички и всички за един;</p>\n<p><strong>Какво:</strong> Неформална среща, в която споделяме идеи, търсим критика, както и съучастници в идеята. А няма човек, който да не е съгласен, че една идея не е узряла, преди да бъде споделена и обсъдена в по-голям кръг от различни помежду си хора.</p>\n<p><strong>Идеи:</strong> Няколко души бяха много напористи възможно най-скоро да получат зловеща критика за идеята, по която започват работа, за да не се окаже, че тяхното увлечение ги е подлъгало в грешната посока. Става въпрос за учебната фирма, в която ще участва и моята скромна персона, която ще разработва софтуер за водене на личните финанси (и още нещо). Да речем, че той се казва <strong>Cash&#8217;o&#8217;nizer</strong> и има нуждата да бъде чут, обмислен и разбит от умовете на по-различни хора, за да стигне онази зрялост, за която писах малко по-горе.</p>\n<p>Друг проект, който ще бъде представен, за който се търси и помощ от страна на програмисти е <strong>Итегрирана Информационна Система</strong>, която да включва в себе си централизиран data warehouse и четири клиентски модула (преварително описание ще получат хората в пощенския ни списък) и всъщност да позволява производствения цикъл на фирма, занимаваща се с един конкретен продукт, да се автоматизира и управлява от 1-2 души. Автор на идеята е Стоян Атипов, който ще се постарае да ни убеди, че идеята си заслужава да се хвърлиш в реализацията й. Пък и между другото смята да основава фирма, от която разработчиците ще получат дял при завършването на проекта.</p>\n<p>Има и още няколко други идеи, които в момента са на кантар дали ще решат да завлекат авторите си на срещата ни, но и това ще стане ясно сравнително скоро.</p>\n<p>Представянията могат да бъдат от 3 до 30 минути, така че всеки &#8222;идиот&#8220; може да заповяда и да ни просветли с неговите гениални мозъчни съединения. Вярвам, мнозинството ще бъде благодарно за подобно обогатяване.</p>\n<p>За участие &#8211; пишете ми тук: vladimir.vassilev@startup-bg.org или направо заповядайте петък вечер, преди съботния <a href=\"http://initLab.startup-bg.org/?p=608\">хакатон</a>!</p>\n<p>Нека идеята е с вас!</p>\n","featuredMedia":null,"categories":[{"id":"10","title":"Новини","path":"/category/news/"}],"tags":[{"id":"15","title":"brainstorming","path":"/tag/brainstorming/"},{"id":"49","title":"дискусия","path":"/tag/d0-b4-d0-b8-d1-81-d0-ba-d1-83-d1-81-d0-b8-d1-8f/"},{"id":"50","title":"идея","path":"/tag/d0-b8-d0-b4-d0-b5-d1-8f/"},{"id":"52","title":"критика","path":"/tag/d0-ba-d1-80-d0-b8-d1-82-d0-b8-d0-ba-d0-b0/"},{"id":"54","title":"мозъчна атака","path":"/tag/d0-bc-d0-be-d0-b7-d1-8a-d1-87-d0-bd-d0-b0-d0-b0-d1-82-d0-b0-d0-ba-d0-b0/"},{"id":"57","title":"среща","path":"/tag/d1-81-d1-80-d0-b5-d1-89-d0-b0/"}]}},"context":{}}