{"hash":"431d1187f237bae63d75b35204704e585def61a3","data":{"wordPressPost":{"title":"Observe, Hack, Make &#8211; 2013","content":"<p>Постепенно наближава поредното могъщо хакерско събитие, което ще събере няколко хиляди души от почти всички краища на света. Става въпрос за <strong>OHM 2013</strong>, което ще се случи от <strong>31 юли до 4-ти август</strong> в Гестмерамбахт, Холандия. Темите се въртят около технологии и сигурност, докато освен лекции и презентации ще се случват всякакви дебати, дискусии, работилници и прочее интересни занимания.  Споменах ли, че цялото нещо се случва веднъж на четири години и се прави на открито в гигантски палатков лагер?  Е, пропуск. За да не се прекалява със словоблудството точно преди Коледа, на кратко:</p>\n<blockquote><p>Можеш да <strong>участваш</strong>! И то не по един или два начина. Можеш да бъдеш <strong><a href=\"https://ohm2013.org/cfp/\" target=\"_blank\">лектор</a></strong>, да организираш workshop, да станеш доброволец или просто <strong><a href=\"https://tickets.ohm2013.org/\" target=\"_blank\">да си закупиш билет</a></strong>.</p></blockquote>\n<p>От init Lab вече се събираме разни хора, които да се изсипваме натам лятото, така че спокойно можеш да се включиш и ти към нас. По-късно през годината ще планираме транспорта и другите подробност и битовизми по цялото преживяване. Достатъчно е да оставиш актуалната си поща на формуляра по-долу, за да се свържем с теб, когато започнем да се организираме. Закупуването на билетите става само през официалния сайт на събитието, та за това не ни питай. А понеже сме безкрайно ентусиазирани за OHM, ще пишем още подробности и вести и занапред, така че се навъртай наоколо!  [contact-form-7 404 \"Не е намерен\"]</p>\n<h2>Малко история:</h2>\n<p>1989 година хора от тогавашно зараждащата се Интернет и хакерска общност организирали конференция, на която да се срещнат и обсъдят съвременните технологии, тяхното бъдеще и нещата, с които ще бележат обществото и живота ни. Събитието било толкова легандарно, че хората продължили да го организират на всеки 4 години. Събитието се казвало <strong>Galactic Hacker Party, </strong>a следващите издания били съответно <strong>Hacking at the End of the Universe (HEU1993), Hacking in Progress (HIP&#8217;97), Hackers at Large (HAL2001), What The Hack (WTH2005), Hacking at Random (HAR2009)</strong>. Последните две вероятно сте ги чували, най-малкото заради това, че покрай тях се разпали и културата на hackerspace-овете, които в началото на това хилядолетие бяха не повече от няколко десетки, а сега са над 1100 (като десетично число, не двуично).</p>\n<hr />\n<p>Официалното съобщение за събитието можете да прочетете и изтеглите от <a href=\"https://ohm2013.org/site/press-releases/press-release/\" target=\"_blank\">тук</a>.</p>\n","featuredMedia":null,"categories":[{"id":"10","title":"Новини","path":"/category/news/"}],"tags":[]}},"context":{}}