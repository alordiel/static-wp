{"hash":"431d1187f237bae63d75b35204704e585def61a3","data":{"wordPressPost":{"title":"initLab @ WebTech Конференцията","content":"<p>На 25 и 26 Април във Велико Търново се проведе ежегодишната конференция WebTech, на която се възползвахме от случая, че са събрани на едно място прекомерно голямо количество IT-люде, които биха се заинтригували от идеята на Лаба.</p>\n<p>Бого (организаторът на конференцията) до толкова я беше харесал, че представянето ни го изтипоса в края на общия поток, когато хората не са нито сънени от ранното начало в събота сутрин, нито са изтощени от цял ден презентации (благодарим за което). Въпреки всичко, след представянето ни, един единствен човек ни заговори на темата за установяването на мрежа от лабове из България. В края на деня, по време на партито организирано от Superhosting установих, че всъщност заинтересованите са много повече, но са очаквали диалог от ниво B2B (Beer-to-Beer), за да кажат каквото им е на сърцето. Типично програмистско поведение всъщност.</p>\n<p>Резултатите от сблъсъка ни с това събитие и присъствалите на него ще започнат да се появяват лека по лека през следващите седмици. Можем да се похвалим обаче, че в момента се преговаря с хора от поне 3 различни населени места за създаване на fork (или да речем клон) на initLab на местно ниво. Другото, което е за хвалба, е че създадохме невероятно много контакти и приятелства с колеги от сферата на дизайна, програмирането и уеб въобще.<br />\nПък и самата конференцията беше на такова ниво, че бих искал да се случи отново след някоя и друга седмица&#8230;</p>\n","featuredMedia":null,"categories":[{"id":"10","title":"Новини","path":"/category/news/"}],"tags":[]}},"context":{}}