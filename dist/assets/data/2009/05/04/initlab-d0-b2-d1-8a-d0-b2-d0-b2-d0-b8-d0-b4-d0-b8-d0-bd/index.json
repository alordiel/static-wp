{"hash":"431d1187f237bae63d75b35204704e585def61a3","data":{"wordPressPost":{"title":"initLab във Видин?","content":"<p>Така и така дойде голяма почивка, рекох да видя роднините в този тъй отдалечен от столицата край. В същото време, опиянен от внезапното желание на хора от няколко различни града да основат лабове, си мислех дали няма да е готино да се &quot;случи&quot; един initLab и в моя роден край.</p>\n<p>По стечение на обстоятелствата се наложи да остана по-дълго от планираното и реших за уплътняване на времето да се срещна с някои стари познати от образователната система в областта на ИТ и да обсъдим идеята на по чайче&#8230;</p>\n<p>След чайчето идеята продължи да ме глозга, бидейки силно окуражен и тънко разкритикуван за прекаления ми оптимизъм. Отваряйки Firefox пуснах едно бързо търсене за &quot;openfest Видин&quot; и на два клика стигнах до <a href=\"http://lug-vidin.org/\">http://lug-vidin.org/</a> , където физиономията ми придоби изражението, изразявано още от древността с 0_O . Та тогава се запитах, колко отдалечен от &quot;родината&quot; трябва да е един човек, че да не разбере за подобно събитие в този малък и тих градец?! Всъщност този въпрос си зададох половин час, след като звънях на разни хора и спамих на посоки, за да се хваля какво съм намерил, а именно &#8211; Linux User Group или някакъв вид Линукс общност в тъй обичания и, в същото време, подценяван от мене град.</p>\n<p>Следващата изненада беше, като видях снимките от <a href=\"http://picasaweb.google.bg/Liubomir.Petrov/LinuxFestVidinBulgaria#\">openFest &#8211; Видин 2008</a> . По-готино и маниашко може ли да изглежда цялото това нещо? В края на крайщата изчетох целия им <a href=\"http://silenthillbg.com/openshell/forums/\">форум</a> (не че беше тъпкан с постове) и се сдобих с контактите на админа му.  Следващите час и нещо вече си говорихме с него и утре ще се видим да преговаряме.</p>\n<p>Та като поглеждам темата, за да се сетя за какво писах, си отговарям &quot;<strong>защо не?</strong> &quot;.</p>\n","featuredMedia":null,"categories":[{"id":"10","title":"Новини","path":"/category/news/"}],"tags":[]}},"context":{}}