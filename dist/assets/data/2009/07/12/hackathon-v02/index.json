{"hash":"431d1187f237bae63d75b35204704e585def61a3","data":{"wordPressPost":{"title":"Hackathon v.0.2","content":"<p>След като поприключи сесията на СУ, решихме да направим още едно масово целодневно кодене, за да го отпразнуваме, а и за да поставим началото на едно лято с много дни (и нощи), прекарани творейки пред компютъра на хладно, игнорирайки жегите и комарите. Не че след малко пак няма да ида на палатки из Витоша, но като че ли най-стойностното прекарване на лятото е в това да сътвориш нещо ново и голямо, да реализираш някой отдавна планиран проект и евентуално да си починеш от интензивността на работата и/или учението.</p>\n<p>И така, по същество:</p>\n<p><strong>Къде</strong> : init Lab (бул. Дж. Баучер 5, ФМИ, зала 100)</p>\n<p><strong>Кога</strong> : 18.07.2009 &#8211; 08:00 до 22:30</p>\n<p><strong>Какво</strong> : творчество по ваш избор. Искате най-после да се запознаете с някоя нова работна среда, език или платформа? Да започнете или довършите ваш собствен проект? Да се включите към чужд интересен проект, който да ви държи будни следващите седмици, а защо не и месеци? Просто да се озовете в група от ентусиазирани програмисти (и евентуално дизайнери), където да споделите идеи и да почерпите опит в правенето на това и онова?</p>\n<p><strong>Изисквания</strong> : Носете си ентусиазъм, идеи и евентуално болна машина. Следобед от 14:00 ще направим една малка работилница-дискусия на тема &quot;Оптимизиране на oперационната среда и работната такава&quot;. Всеки ще сподели знанията и опита си, за да направи от компютъра си нещо с една идея по-продуктивно и пъргаво в бойни условия.</p>\n<p>Добре сте ни дошли!</p>\n","featuredMedia":null,"categories":[{"id":"10","title":"Новини","path":"/category/news/"}],"tags":[]}},"context":{}}