{"hash":"431d1187f237bae63d75b35204704e585def61a3","data":{"wordPressPost":{"title":"Migration mode: ON","content":"<p>Както някои от вас подочуха по-рано тази седмица, собственикът на апартамента, където се помещава init Lab, желае да го продаде (апартамента, не Лаба). Понеже той самият няма &#8222;hot lead&#8220;, вероятно ще му отнеме някакво време, докато това се случи, но при всички положения ще е ситуация, при която ще се наложи да вдигнем катуна и да се изнесем. А &#8222;някое време&#8220; не звучи особено конкретно.  За да изпреварим събитията, предпочитаме да се преместим преди да са ни приканили учтиво да си ходим, заради което се налагат някои предварителни процедури:</p>\n<ol>\n<li>разтребване;</li>\n<li>оглеждане;</li>\n<li>планиране;</li>\n</ol>\n<p>Относно <strong>разтребването: </strong>леко сме позатрупани с вещи, които не принадлежат на Лаба, а са там временно. Готино е, че можем да ги ползваме докато са там, обаче при миграцията ще ни създадат повечко работа. За това, молим, вземете си личните вещи или поне ги надпишете, ако сте ок да останат трайно в Лаба, защото ноевия ковчег на лабовата миграция може да ги затири на непредсказуеми места!  За вещи, които сте сигурни, че са ничии, И ненужни, можете да придвижвате към входната врата, така че при следващо излизане от Лаба, някой да ги изхвърли.  За <strong>оглеждането </strong>приемаме всякаква помощ. Само да сме наясно какво се търси: пространство с минимум 120 кв. м. площ, като при този минимум не даваме повече от 600 лева, и то в специални случаи. Ок сме до 1000 лева наем, стига да е оправдано (примерно 200+ кв. м.). Локацията е първично значение &#8211; близо до метро, в долната част на Лозенец или друг централен квартал (баш център, Оборище). Необзаведено и с поне едно голямо помещение, поне колкото сегашния хол, който е към 30 квадратни метра. Всичко останало е въпрос на договаряне и преценяне.  <strong>Планирането </strong>ще започне, когато сме избрали място. За това ще ви държим в течение.</p>\n","featuredMedia":null,"categories":[{"id":"10","title":"Новини","path":"/category/news/"}],"tags":[]}},"context":{}}